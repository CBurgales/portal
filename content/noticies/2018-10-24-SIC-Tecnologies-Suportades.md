+++
date = "2018-10-24"
title = "SIC. Tecnologies suportades i conformitat amb el full de ruta"
description = "Aquest article és un recordatori de la matriu de tecnologies amb les quals el SIC és compatible"
sections = ["Noticies"]
draft = true
categories = ["sic"]
key = "NOVEMBRE2018"
+++

El SIC ha detectat en les darreres integracions un increment de casos en què les tecnologies escollides pels proveïdors d'aplicacions no s'ajusten a la normativa CTTI. Aquest article, a tall de recordatori, resumeix els punts més importants a tenir en compte a l'hora d'escollir tecnologies i versions per a una aplicació.

## Estàndard de Full de ruta del programari

A l'hora de definir l'arquitectura d'una aplicació, un dels passos que cal realitzar és escollir quines tecnologies s'empraran i per a cada una d'elles quina versió és la més adient. En aquest punt, cal tenir en compte que CTTI publica periòdicament el [Full de ruta del programari](https://qualitat.solucions.gencat.cat/estandards/estandard-full-ruta-programari/).

Aquest estàndard de caràcter normatiu indica per a les principals tecnologies les versions que:

* han passat a estat obsolet,
* són encara compatibles,
* són les preferides,
* pròximament seran compatibles,
* i les versions compatibles amb el SIC

D'aquesta manera, cal tenir en compte aquesta informació per no tenir problemes de compatibilitat amb les tecnologies que ofereixen els CPDs en el seu catàleg i les tecnologies amb les quals treballa el SIC.

### Convergència del SIC amb el full de ruta

El SIC, en el seu propi full de ruta, treballa contínuament per convergir amb les versions d'aquest estàndard. Hi ha casos, com amb la tecnologia Java, en els quals el SIC és 100% compatible, i d'altres en les que encara no ofereix compatibilitat per a totes les versions. Des de l'equip del SIC, com ja s'ha comentat, es treballa per què sigui així.

## Altres tecnologies compatibles amb el SIC

A més de les tecnologies que figuren al Full de Ruta del Programari, hi ha tecnologies de construcció i de cicle de vida de les aplicacions que no hi apareixen. A la secció de [tecnologies de desenvolupament](/sic/integracions-dev/) del SIC podreu trobar les tecnologies de construcció compatibles amb el SIC.

Si teniu cap dubte al respecte, podeu obrir una [consulta](/howtos/2018-01-howto-obrir-peticions-SIC-a-autoservei-Remedy/#consulta) a SAU Remedy.
